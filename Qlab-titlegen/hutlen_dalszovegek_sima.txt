Kislány, kislány, hol van a te lányságod?
Hol van a te lánykori boldogságod?
A templomnak oltárára letetted,
Onnan többé soha fel nem vehetted.
.
Nékem olyan asszony kell,
Ha beteg is, keljen fel,
Keljen fel és főzze meg a vacsorát,
Páros csókkal várja haza az urát.
.
Sír a kislány az ajtóba', a kapuba'
Mikor viszi a vőlegény más faluba.
Sírjál anyám, mert én sírok,
Tőled búcsúzni akarok, hateha.
.
De sok eső, de sok sár, de sok kislány megcsalt már,
de sok kislány megcsalt már,de megcsalt már.
Ha még ez az egy is megcsal, ha megcsal,
Megátkozom mindjárt meghal, csuhajja.
Ha még ez egy is megcsal, ha megcsal,
Megátkozom, rögtön meghal, csuhajja.
.
Coki asszony, ne vedd el az eszemet,
elvitted a nyári keresetemet!
Kit megettél, kit a farod, kit a farodra tettél,
egy legénynek selyem zsebkendőt vettél!
Kit megettél, kit a farod, kit a farodra tettél,
egy legénynek selyem zsebkendőt vettél!
.
De sok eső, de sok sár, de sok kislány megcsalt már,
de sok kislány megcsalt már,de megcsalt már.
Ha még ez az egy is megcsal,
Megátkozom mindjárt meghal, csuhajja.
Ha még ez egy is megcsal, 
Megátkozom, rögtön meghal, csuhajja.
.
Nádfedeles kis házikom leégett az éjjel
Míg a babám ölelgettem a vadvirágos réten
A jegykendőm oda égett adjál babám másat
Csókolom a csókra termett édes pici szádat
A jegykendőm oda égett adjál babám másat
Csókolom a csókra termett édes pici szádat
.
Kinek van, kinek van karikagyűrűje,
Annak van, annak van barna szeretője,
Lám az enyém szőke, cseréljük el véle,
Amennyivel többet ér, csókot adok érte!
.
(Ragyognak az égen a csillagok immár
téged is menyasszony nyoszojád készen vár
Útra kell hát menni, útra kell indulni
Itt van a te hites urad, ő akar elvinni)
.
Csikorog a szekér szép hat ökör húzza
Csikorog a szekér szép hat ökör húzza
Mellette egy barna legény könnyeit hullatja
.
Ne sírj barna legény ne hullasd könnyedet
Ne sírj barna legény ne hullasd könnyedet
Mert akit szerettél, mást szeret nem téged.
.
Szerelem szerelem átkozott gyötrelem
Szerelem szerelem átkozott gyötrelem
Mért nem virágoztál minden falevelen
.
Tavasz:
.
Le az úton le-le-le, le-le le
Szeretőm elejibe, lejibe
.
Fenn a csillag, fenn az ég, fenn az ég
Majd eszedbe jutok még, jutok még
De már akkor késő lesz,de már akkor késő lesz
Mer' a szívem másé lesz
.
Le az úton le-le-le, le-le-le
Piros alma levele,levele
Piros alma hasadj meg,piros alma hasadj meg
Te meg babám csókolj meg.
.
Tavaszi szél vizet áraszt virágom, virágom
Minden madár társat választ virágom, virágom
Hát én immár kit válasszak virágom, virágom
Te engemet én tégedet virágom, virágom
.
Menjünk egymás hajlékába virágom, virágom
Bújjunk egymás árnyékába virágom, virágom
Tavaszi szél vizet áraszt virágom, virágom
Minden madár társat választ virágom, virágom
.
Menjünk egymás hajlékába virágom, virágom
Bújjunk egymás árnyékába virágom, virágom
Titkon nyílik titkon hervad a rózsa
Bárcsak soha ne szerettelek volna
Jobb lett volna az én árva fejemnek
Hagytál volna békét a szerelemnek
.
Le az úton le-le-le, le-le-le
Piros alma levele,levele
Piros alma hasadj meg,piros alma hasadj meg
Te meg babám csókolj meg.
.
Nyár:
.
Befogom a hat ökröm a járomba,
elviszem a búzámat a malomba.
Édes kicsi molnárom, őröld meg a búzámat,
már két hete nem láttam a babámat.
.
Kisangyalom ha meguntál szeretni,
szabad néked más szeretőt keresni
Adjon az ég seje-haj, szebbet jobbat nálamnál
nékem pedig csak olyat mint te voltál.
.
Le van a búza aratva,
keresztbe is van már rakva
Ahány szem van egy keresztbe,
annyiszor jussak eszedbe,
annyiszor jussak eszedbe.
.
Ősz:
.
Nem zörög a haraszt ha a szél nem fújja,
szerettelek babám, az Isten is tudja.
Titok a szerelem, ej de titok a szerelem.
Szerettelek babám el kell felejtenem.
.
Nincs édesebb a havasi dinnyénél,
Nincs kedvesebb az első szeretőnél.
Mer az első igazán tud szeretni,
másodikér de sokat kell szenvedni.
.
Jaj, de bajos, egy párnára feküdni,
aki egymást nem igazán szereti.
A párnának a két széle elszakad,
a közepe tiszta újan megmarad.
.
Istenem, Istenem és édes Istenem
Hogy kell e világot búval is eltöltsem
Egy esztendő kettő, búval, búval is eltelik
Ej de az enyém sok, soha el nem múlik.
.
Nem vagyok, nem vagyok, nem vagyok hibás,
a szeretőm elhagyott, ez csak kifogás.
Ölelem, csókolom, szívemből teszem,
odamegyek minden este, mert én szeretem.
.
Tél:
.
Ma van új esztendő, ti ezt jól tudjátok.
Akik megértétek, azon vígadjatok.
Jó reggelt kívánok az új esztendőbe,
mert mindjárt felvirrad az első reggele.
Boldog reménységgel várjuk a jövendőt,
adjon mindnyájunknak boldog új esztendőt!
.
Ma van új esztendő, ti ezt jól tudjátok.
Akik megértétek, azon vígadjatok.
Boldog reménységgel várjuk a jövendőt,
adjon mindnyájunknak boldog új esztendőt!
.